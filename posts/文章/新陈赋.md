title:新陈赋
time:2015年 1月 25日
timestamp:1422187968171

<div>蔚云空，秋风老，造影飞，新鬼嚎。小亭鄙陋，难伸九尺之躯，寒风冻彻，即驱八方之客。怀昔日兮缘聚，望今朝兮散落。</div><div>郁郁寡志，芸芸众语。名士登天子之堂，新秀升中华之府。资历求索，焉输上进之人？智慧比拼，兼胜腾达之辈。众皆用而有誉，何独弃以无知？知音偶叙，每诉先天大任，伯乐难求，终失不世雄才。停酒问杯，愁云岂堪对饮？提息列武，苍天或可一搏。</div><div>旧时七斗文采，曾经半载武勋。歌咏天之骄子，沉吟梦里青春。循礁湖畔，停著诗词之句，坐明堂前，下作平凡之笔。爱才之人，寻贤之士，比叹仲永之伤，谁怀大征之心？江郎才未尽，明月玉已隐。披纱掩裳出有时，扬眉傲步复无期。</div><div>极峰谶变，大国戏举，狂风倾诸呐喊，飞雪洒诸厉行。重整吏治，俱疑铁面再世，一振国威，惊谓太祖转生。往昔忆遍，余年叹了，奉心死以无欢，则梦碎而有泪。若可生逢时，何至眠无处？十年温软熄，千古遗恨蹴。</div><div>风萧萧而愈烈，岁悠悠以渐寒。</div><div>团雪可以盛枕，冰霜可以为席。独邀凡间好友，添酒置杯，同寻仙境高人，吟诗作对。披风雪之往宿，戴雷雨之回归。从行云乐之心，不知时政，自在索性之事，但晓古文。</div><div>恃勇立身，恃才立心。如临江湖，何厌凡尘？</div><wbr>