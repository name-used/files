title:王师论
time:2024年 7月 4日
timestamp:1720088857654

王不以怒兴师，将不以愠致战。
兵锋虽锐，只击进犯之敌，军势虽盛，不扰耕读之众。
彼则犯我，其再而忍，凡三而无信者，可击之于道。
战者，人恃物而为。
物丰而畅达，人知而有备，内无纷乱之忧，外无穷国之患者，可击之于势。
势不可击而逆击者，道胜于先也，虽败不耻。反是，虽胜尤辱。
孙子曰，先为不可胜，以待敌之可胜，不可胜者在己，可胜者在敌，所谓如是。
昔战者三，曰朝，曰印，曰越，皆先胜于道，一则胜人败物，二则胜丰败达，三则皆胜，以故有胜半、胜不全而至完胜之别。
致战，略定于先。
军势威广，国有库盈，可为久战。兵锋无当，将有良才，可为速战。彼则无道，我则有恩，可为经略。彼则离心，我则有义，可为正反。
然后问策。
因我之利，乘敌之便，用间者再，筹算者三，以得合时势机会之预案。可正兵击之、奇兵破之、虚兵欺之、特兵袭之，可诱其官、间其将、惑其君、激其民，可困其国、夺其产、摧其城、破其阵，可空军洗地、火箭洗地、舰炮洗地、坦克碾碎。凡此种种，不一而足，鬼神之策，何其多哉！
及战，必动员于前。
帅有策，用之在将，将有术，用之在兵。盖因以因战之利，无善于一线士卒者也。卒知战而勇，勇则有计，计而用之则克，反是，虽强难胜。
人皆有死志，有生愿，生之愿易取，而死志难求。凡战，向死而生尔，反人之性也。故征兵常以金钱贿之、以绿卡赂之、以眷属胁之、以督战迫之等。此皆旧军尔，兵利则骄，兵败则溃，屯于营则惰于备战，游于野则慎戒自身，不能为之久。
新军则不然，知战且知其所以战，一人一枪仍是阵地，三人成团力能搏虎，静则怒火无声，动则神行千里，守则军纪如山，攻则战歌如火，阵地上堑壕纵横，锋线外冷枪冷炮。由是能乱世里克定天下，太平中守望一方。
战至，智在勇先。
策不通，兵失其锐，鼓蛮勇而进者，必损兵折将而不能稍建微功，及士卒殒尽则国可亡矣。故必行新策。
策以智出，为帅者无智则求诸乎将，为将者无智则求诸乎兵，国恒不少智，惟智者居其位否尔。
策通，亦不能以为自大，其中兵力损益、敌我危机、策中有备无备之案，皆可自检，以查可学、可用、需改、侥幸之义。
策行中，兵有异议者，需上下通达，及时调整，以预备之议临机决断，切不可闭目塞听，以权逼人，则预案不能稍满，士卒多丧而无功，取祸之道也。
战止，论功行赏。
功赏之事，为帅者不可以自居，功分于将，赏赐于兵，必以实据。其据偶有不得者，宁缺毋滥。所讳深者，以将之偏好取信赏罚，使奋勇杀敌者不得寸赏，趋炎附势者勋章满膛。
以胜而后战之国，用新军良策，行信赏罚功过，则未有战而不胜之者。故而所击者破，所当者服，兵锋之指，所向披靡。
谓之王师也。
